Побудова інтерактивної CLI програми для роботи з базою даних JSON

-- Перед виконанням завдання напиши у консолі цієї директорії 'npm i' та натисни Ентер для встановлення залежностей --

Опис задачі:

Твоє завдання - розібратися з кодом, який реалізує просту консольну програму (CLI). Ця програма дозволяє зберігати інформацію про користувачів у файлі db.json та здійснювати пошук користувачів у цій базі даних.

Завдання:

1. Запуск програми:
   o Програма запускається через команду node index.js.
   o Після запуску, користувачеві пропонується вибір: шукати користувачів у базі даних або ввести нового користувача.
   o
2. Введення нового користувача:
   o Якщо користувач вирішує ввести нову інформацію, йому пропонується ввести:
    Ім'я користувача.
    Стать (чоловіча або жіноча).
    Вік.
   o Після введення інформації, дані автоматично зберігаються у файл db.json.
3. Пошук користувача:
   o Якщо користувач вибирає опцію пошуку, йому пропонується ввести ім'я користувача, якого він хоче знайти.
   o Програма здійснює пошук за цим ім'ям у файлі db.json.
   o Якщо користувач знайдений, його дані виводяться на екран.
   o Якщо користувача з таким ім'ям немає, програма виводить повідомлення "User not found".
4. Структура файлу db.json:
   o Файл db.json містить масив об'єктів. Кожен об'єкт представляє одного користувача з такими властивостями: ім'я, стать і вік.
   o Приклад структури даних:
   json
   [
   {
   "user": "John",
   "gender": "male",
   "age": "25"
   },
   {
   "user": "Jane",
   "gender": "female",
   "age": "30"
   }
   ]
5. Твоя задача:
   o Проаналізуй код, зрозумій, як він працює.
   o Запусти програму у себе на комп'ютері.
   o Допиши код для правильного функціонування програми.
   o Переконайся, що програма правильно зберігає нові дані та може знаходити користувачів у базі.
   o Відкоригуй код, щоб він працював без помилок.

   Що треба зробити:

6. Розібратися в коді:
   o Зрозумій, як працюють функції db, search, UserQuestions, saveDb, і start.
   o Зверни увагу, як використовується пакет inquirer для взаємодії з користувачем через консоль.

7. Створити та заповнити файл db.json:
   o Створи файл db.json у тій же директорії, де знаходиться твоя програма.
   o Заповни цей файл кількома тестовими об'єктами користувачів.

8. Запустити програму:
   o Запусти програму через консоль і перевір, як вона працює:
    Введи дані нового користувача.
    Спробуй знайти користувача, який уже є у файлі db.json.

9. Тестування:
   o Переконайся, що програма правильно додає нових користувачів та може знаходити існуючих.
   o Перевір, як програма поводиться, якщо користувача з введеним ім'ям не існує.

10. Виправлення помилок (за необхідності):
    o Якщо виникли помилки, знайди і виправ їх.
    o Наприклад, переконайся, що користувач може правильно вводити ім'я та що ім'я користувача зберігається і шукається у відповідному форматі.

    Підказки:
    • Використовуй консоль для відлагодження і додай console.log, щоб краще розуміти, що відбувається на кожному етапі роботи програми.
    • Пакет inquirer дозволяє легко створювати інтерактивні CLI-додатки, тому можеш експериментувати з його методами для додаткових можливостей.
